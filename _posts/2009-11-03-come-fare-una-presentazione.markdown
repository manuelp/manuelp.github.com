---
layout: post
title: Come fare una presentazione
categories: comunicazione
---

Con tutta probabilità sei già stato *vittima* di presentazioni noiose e confusionarie, esposte da esperti in materia che nonostante tutti i tuoi eroici sforzi sono riusciti a farti addormentare.... E questo non è necessariamente dovuto all'oggetto dell'esposizione, infatti persino gli argomenti più noiosi possono essere resi avvincenti e interessanti da un buon speaker.

Fare una presentazione o insegnare in generale è molto di più che essere degli esperti nella materia oggetto della presentazione. Occorrono delle competenze differenti per *presentare* informazioni in modo corretto: **si devono sviluppare le capacità di comunicazione.**

> Ottima presentazione = conoscenze + comunicazione

## Obiettivo delle presentazioni
Ma il primo e più importante valore che uno speaker *deve* tenere sempre a mente è il **rispetto**: rispetto per l'audiece e per sè stessi. Troppo spesso invece gli speaker dimostrano un'insensibilità totale verso il pubblico esponendo gli argomenti in modo confuso, incomprensibile e noioso, subissando gli ascoltatori con aridi e lunghi elenchi puntati nello sforzo di fare bella figura e dimostrare di "sapere".

> The deepest human need is the need to be appreciated. (William James)

Una vera presentazione non è un semplice elenco di dati, altrimenti sarebbe più conveniente scrivere un articolo. **La ragion d'essere delle presentazioni è il dialogo e l'*interpretazione* di tali dati**. La gente è in grado di leggere, e il motivo per cui si scomoda ad assistere ad un talk è per conoscere il *significato*. Se ci sono dei dati importanti (grafici, tabelle, fonti, ecc) può essere più conveniente scriverle in un documento e renderlo disponibile agli interessati.

**E' essenziale invece riconoscere al pubblico il rispetto che merita il suo tempo e la sua attenzione, veicolando le informazioni in modo *conciso, chiaro e interessante*.** Si deve essere disposti a sacrificare alcuni dettagli per presentare l'argomento in modo corretto all'audience. E' questo l'**obiettivo** di ogni buona presentazione.

Per avere un'idea di come sono delle presentazione fatte *veramente* bene:

 - Vedere su [YouTube](http://www.youtube.com/) le presentazioni di: Seth Godin, Tom Peters, Guy Kawasaki, Steve Jobs e Dick Hardt.
 - Guardare le presentazioni di alcuni dei "maghi" su [TED.com](http://www.ted.com), ad esempio: Rives, Hans Rosling, Barnett Thomas, Lawrence Lessig e Ken Robinson.
 - Vai su [Common Craft](http://www.commoncraft.com/) a dare un'occhiata ai loro tutorial "plain English" sul Web 2.0

## Sull'uso delle slide
L'uso di slide (lucidi) è diventato ormai sinonimo di presentazione in molti campi, tanto che molti si cimentano nel realizzare questi *ausili* senza pensarci nemmeno. Il problema, soprattutto con slide contenenti molto materiale, è che ad un certo punto o la gente legge le slide e non segue più lo speaker (a quel punto converrebbe scrivere un semplice articolo), oppure ascolta lo speaker e non guarda nemmeno le slide (in questo caso non servono neppure).

> "Replace Powerpoint with directness and enthusiasm."

Ripensando all'obiettivo della presentazione e al contesto, occorre invece essere *pragmatici* e riflettere sull'utilità delle slide: **il principale asset e contenuto di un talk è... l'esposizione di un'argomento dal vivo e dalla voce dello speaker, le slide sono sono un ausilio che può essere utile in alcuni casi.** L'esposizione è qualcosa di dinamico, di vivo. Se il pubblico volesse leggere una lista di punti proiettati su uno schermo andrebbe semplicemente a leggersi un libro o un articolo su internet.

Alcuni realizzano delle slide per sentirsi più sicuri durante l'esposizione. Ma i lucidi *non possono essere un sostituto per la conoscenza dell'argomento che si presenta*. O lo si conosce o non lo si conosce, e usare le slide come "stampelle" è la ragione sbagliata per propinarle e una chiara indicazione del bisogno di fare più *pratica*. **Un argomento lo si conosce e lo si comprende veramente solo quando si è in grado di spiegarlo senza alcun ausilio**.

Perciò se devi preparare una presentazione, poniti prima questa domanda: **posso fare a meno delle slide?**

Prima di tutto è necessario avere ben chiaro in mente:

- L'obiettivo.
- Il messaggio.
- L'audience.

L'uso degli strumenti adatti viene di conseguenza.

> "Focus on your purpose, your message and your audience and you won’t go far wrong. Once you are clear on those, the details of tools and delivery will become apparent." --Rowan Manahan

Per un esempio di come è possibile fare una presentazione senza usare *nessuna* slide, vedere la *fantastica* presentazione di [Sir Ken Robinson](http://www.ted.com/index.php/talks/ken_robinson_says_schools_kill_creativity.html). Inoltre, per un uso creativo e molto visuale delle slide per sottolineare l'esposizione vedere lo [stile Takahashi](http://presentationzen.blogs.com/presentationzen/2005/09/living_large_ta.html) orginale e le sue variazioni che usano anche immagini, come ad esempio la presentazione di Kent Beck sul [Responsive Design](http://www.infoq.com/presentations/responsive-design).

Vediamo ora alcuni suggerimenti su come preparare e effettuare una buona presentazione.

## Preparazione
Il suggerimento più importante sulla preparazione di una presentazione è quello di **preparala lontano dal PC (e da PowerPoint)**. Esporre a voce alta in modalità "freestyle", provando vari approcci e annotando idee, frasi e pensieri importanti. Una volta stesa l'ossatura della presentazione, scriverla su carta. Solo *dopo* si può considerare se servono slide o meno.

### Audience
- **Informarsi sull'audience.** Quali sono i suoi interessi, lo stato d'animo, *i bisogni e le aspettative*?
- **Quanto tempo si ha a disposizione?**

E' importante capire con chi si ha a che fare per veicolare il messaggio nel modo più efficace ed efficiente possibile.

### Tema
**Identificare la singola *idea chiave* che si vuole comunicare con la presentazione e focalizzarsi su quella.** E' più facile lasciare il segno quando il punto importante è uno piuttosto che una collezione di fatti blandamente correlati.

L'idea centrale costituisce il *tema* della presentazione. Una volta identificato, raccogliere citazioni, aneddoti, fatti a supporto e organizzarli per costruire una storia attorno ad esso.

### Struttura
**La presentazione deve avere una struttura semplice e chiara, facile da seguire.** Qualunque sia la tipologia dell'esposizione, la sequenza di elementi deve avere una struttura logica coerente.

> "Bad storytelling is beginning, muddle, end." --Philip Larkin

Gli esseri umani amano e trovano più semplice seguire ragionamenti *lineari*, e tale deve essere la presentazione: **una sequenza lineare, logica e concisa di dati, informazioni e aneddoti correlati.** Bisogna resistere alla tentazione di farcire il talk di dati per dimostrare la propria conoscenza (ma non il proprio rispetto). 

> "La semplicità è la sofisticazione ultima." --Leonardo Da Vinci

> La perfezione si raggiunge attraverso la quotidiana diminuzione, non aumento.

Il workflow potrebbe essere:

 1. Identificare i punti rilevanti per l'audience, costruire la presentazione attorno ad essi.
 2. Metterli nell'ordine più interessante per il pubblico.
 3. Fornire il contesto necessario.
 4. Distillare ulteriormente...

Per esempio, per una presentazione incentrata su una soluzione ad un problema:

 1. Illustrare le cause del problema che affligge l'audience.
 2. Mostrare perchè è serio.
 3. Proporre una soluzione.
 4. Sommario e "chiamata alle armi" riassume chiaramente cosa bisogna fare.

Può essere utile illustrare questa struttura all'inizio della presentazione per dare un'idea di cosa e come il talk tratterà.

### Pratica
Una volta costruita la presentazione: **praticarla, preferibilmente ad alta voce**. Fare pratica con l'esposizione spostando concetti, eliminando quelli superflui e modificando la presentazione in modo che *sia ben coesa e comunichi efficacemente l'idea centrale*.

Possibilmente fare pratica avendo qualcuno in carne ed ossa che ascolta e provveda feedback. Inoltre *fare attenzione che si rientri nei tempi*.

Non occorre memorizzare tutto il talk, basta ricordarsi i punti fondamentali. Gli accessori verranno con naturalezza se si conosce bene la materia e si è fatta abbastanza pratica.

## Delivery
**Presentare qualcosa è più di una semplice recitazione di fatti. Si tratta di una vera e propria *esibizione* comprendente elementi teatrali e di drammaticità**. Bisogna imparare a comunicare con efficacia usando non solo le parole ma anche il linguaggio del corpo, il giusto ritmo, le emozioni, la consapevolezza dell'audience e di come questi elementi li influenzino.

### Apertura
E' normale essere un pò nervosi prima di cominciare un'esposizione. Le cose importanti sono fare molta pratica e **iniziare la presentazione con entusiasmo e sicurezza**. Ad esempio, per rompere il ghiaccio si può:

- Porre una domanda.
- Sfidare l'audience.
- Citare una persona famosa.
- Raccontare una storia divertente.
- Raccontare un fatto interessante.

In altre parole basta cominciare il talk con qualcosa di interessante che catturi l'attenzione.

### Talk
- **Muoversi, guardare le persone negli occhi e parlare con il cuore.** Non recitare i punti a memoria o peggio leggere le slide. Bisogna avere rispetto per il tempo degli altri e dato che catturare l'attenzione non è affatto semplice, una volta che la si ha va gestita correttamente per non perderla immediatamente.
- E' utile anche  inserendo aneddoti (soprattutto se personali), umorismo e storie. **Un tocco personale può aiutare molto a rendere una presentazione autentica e interessante**.
- **Usare un tono di voce chiaro, parlare lentamente e variare spesso il ritmo.** Bisogna parlare in modo da essere sentiti, chiaramente e ancora una volta portando rispetto verso il pubblico evitando di annoiarlo a morte con un tono di voce costante e noioso. Spesso i novizi durante i talk parlano troppo velocemente: rallentare deliberatamente.
- **Usare la retorica** per essere *incisivi e memorabili*. Praticare ad esempio con: contrasto, lista dei tre e soprattutto la *pausa*. Fare una pausa prima di esporre un punto importante crea anticipazione e drammaticità, un momento teatrale che mantiene l'attenzione.
- **Se ci si dimentica qualcosa, andare avanti con la presentazione senza scusarsi o fermarsi per cercare di ricordare.** Se l'esposizione veicola il *messaggio principale*, allora è ok.
- Eventualmente **coinvolgere il pubblico** trasformando la presentazione in una discussione interattiva. Invitare a fare commenti, a portare contributi e ad esplorare l'argomento in modo inaspettato. Chiaramente è possibile solo per chi conosce veramente quello di cui sta parlando.

> Comunicazione memorabile = informazioni + intrattenimento

### Chiusura
E' importante chiudere la presentazione con un sommario che ricapitola i punti principali e **un'ultima, chiara ripetizione del messaggio chiave**.

## Fonti
- [How to give a great speech, Part 1: Preparation][1]
- [How to give a great speech, Part 2: Delivery][2]
- [Presentation Masterclass - Part 1: Introduction][3]
- [Presentation Masterclass - Part 2: 5 Key Questions When Planning Your Presentation][4]
- [Six Ways To Transform Your Presentation](http://www.lifehack.org/articles/communication/six-ways-to-transform-your-presentation.html)
- [4 Effective Presentation Techniques](http://www.lifehack.org/articles/communication/4-effective-presentation-techniques.html)

[1]: http://www.lifehack.org/articles/communication/how-to-give-a-great-speech-part-1-preparation.html
[2]: http://www.lifehack.org/articles/communication/how-to-give-a-great-speech-part-2-delivery.html
[3]: http://www.lifehack.org/articles/communication/presentation-masterclass-part-1-introduction.html
[4]:  http://www.lifehack.org/articles/communication/5-key-questions-when-planning-your-presentation-presentation-masterclass-part-2.html
