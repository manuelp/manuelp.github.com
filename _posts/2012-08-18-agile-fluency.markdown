---
layout: post
title: Agile Fluency Model
categories: agile,process
---

L'approccio *agile* allo sviluppo del software ormai è diventato mainstream, ma a volte le organizzazioni incontrano problemi nell'implementazione di questo approccio. Un tentativo per risolvere questo problema è il modello di [agile fluency][agile-fluency] descritto da [Diana Larsen](http://futureworksconsulting.com/) e [James Shore](http://jamesshore.com/).

Fluency
-------
Prima di tutto va chiarito che l'agile è prima di tutto una visione di un modo di sviluppare software che *funziona*, in accordo con la realtà dello sviluppo tecnologico e delle persone che lo portano avanti. A partire da questi principi base si eprimono in tutta una serie di *pratiche* concrete che si possono utilizzare per sviluppare un prodotto di qualità che soddisfi gli utenti in modo economicamente conveniente.

Queste pratiche devono essere praticate con *disciplina* e *costanza* fino ad essere assimilate e diventare una seconda natura. L'utilità di queste *best practices* è quella di fornire un modo di lavorare conveniente che è possibile seguire *anche quando si è sotto pressione*. Infatti spesso il problema è che nei momenti più stressanti le buone pratiche vengono messe da parte per prendere scorciatoie di tutti i tipi, che poi inevitabilmente finiscono per diventare un problema più avanti. In questo contesto, **"fluency" significa la capacità di mettere in pratica questi principi e pratiche con maestria anche quando la mente è distratta da altre cose e sotto pressione**.

Questo per quanto riguarda la "fluency" individuale, ma lo sviluppo di software è nella maggior parte dei casi un lavoro collaborativo e con la *team fluency* entrano in gioco altri fattori come:

- strutture di management
- relazioni
- cultura dell'organizzazione
- etc.

Di conseguenza per far sì che un approccio agile sia implementato con successo in una organizzazione o in un team specifico bisogna considerare il fattore *team fluency*, per il quale **non basta un singolo programmatore che è pratico di questi aspetti**.

Star system
-----------
L'acquisizione della *team fluency* con l'approccio agile, secondo il modello di Diana Larsen e James Shore, passa attraverso 4 fasi. Di seguito il diagramma originale:

![A Team's Path Through Agile Fluency](/images/agile-fluency-path.png)

Ogni livello apporta dei benefici specifici, ma avanzare implica investimenti (lavoro, sfide) perciò in alcune organizzazioni può essere abbastanza fermarsi prima.

Pratica deliberata (deliberate practice)
----------------------------------------
**Acquisire *dimestichezza* (fluency) è più una questione di abitudini che di abilità**. I corsi possono aiutare ad acquisire le abilità necessarie ma serve *molta* pratica. Secondo l'esperienza degli autori dell'articolo originale le tempistiche sono grossomodo:

- 1 stella: 2-6 mesi. Circa il 45% dei team con cui hanno parlato gli autori riportano dimestichezza con questo livello.
- 2 stelle: altri 24 mesi, a seconda della quantità di *debito tecnico* (technical debt) nel codice. Circa il 35% dei team riportano dimestichezza a questo livello.
- 3 stelle: 1-5 anni, più che altro dovuto a resistenze da parte del resto dell'organizzazione. I team che raggiungono questo livello sono molto più rari, circa il 5%.
- 4 stelle: solo una manciata di team tra quelli che hanno raggiunto il livello a 3 stelle mirano a raggiungerlo. Oltre alle organizzazioni a singolo team, solo poche di dimensioni maggiori l'hanno raggiunto.

Secondo l'esperienza degli autori, i team progrediscono molto più velocemente quando *praticano tecniche avanzate insieme a quelle base*. Consigliano di scegliere il livello di dimestichezza che si vuole raggiungere e *praticare tutto il necessario fin dall'inizio*. In questo modo le pratiche vengono assimilate meglio e in modo affidabile.

Per la maggior parte dei team una dimestichezza di livello 2 o 3 è una buon obiettivo. Il livello 3 comporta maggiori vantaggi, ma richiede anche cambiamenti alla struttura e cultura organizzative perciò è più facile ottenerla in organizzazioni più piccole.

Perdere dimestichezza?
----------------------
E' possibile e le cause principali sono:

- Una nuova gestione che decide che l'approccio agile non è più in linea con la propria visione. Perdendo il supporto organizzativo il livello di dimestichezza si erode velocemente (anche per il possibile "abbandonare la nave" di persone insoddisfatte).
- Ma soprattutto: *turnover*. Un'organizzazione che perde troppi dei propri membri ha difficoltà a mantenere in vita ciò che ha imparato a livello organizzativo. Un problema che si fa sentire in praticolare in aziende che assemblano nuovi team per ogni progetto invece che assegnare progetti a team già ben rodati.

[agile-fluency]: http://martinfowler.com/articles/agileFluency.html
